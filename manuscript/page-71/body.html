<div class="leaf flex"><div class="inner justify"><p>Lizzie ajatteli: — Tekikö <em>hän</em> sen todellakin. Hän sanoi: — Ruth, miksi täällä makaat? Olen tullut luoksesi, sano minulle kaikki. Tämä sanottiin lempeästi, mutta kuitenkin sellaisella äänellä joka vaati tottelemista.</p><p>Ruth nosti päätään kuullessaan Lizzien äänen, ja rypistynyt, kyynelien kastelema kirje tuli näkyviin. Lizzie tuli melkein iloiseksi, huomatessaan, että Ruthin suru ei ollutkaan aiheutunut siitä, mitä koulussa oli tapahtunut.</p><p>--- Oi, Lizzie, hän matkustaa tiehensä — hän matkustaa tiehensä!</p><p>--- Kuka matkustaa tiehensä, Ruth?</p><p>--- Duncan! Tässä on hänen kirjeensä, hän ei tule koskaan takaisin, ei kirjoita enää koskaan minulle! Hän oli aivan lohduton, vaikkei hän itkenyt enää.</p><p>--- Onko siinä todellakin niin, kysyi Lizzie.</p><p class=" stretch-last-line ">--- Kyllä, minä luulen — en voinut sitä oikein lukea,</p></div> </div>