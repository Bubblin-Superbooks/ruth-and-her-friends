<div class="leaf flex"><div class="inner justify"><p class="no-indent  ">Ruth, minä en ole voinut lukea rukouksiani sairauteni aikana. Luuletko, että minun oppaani menee pois sentähden, kuten Aiméen teki?</p><p>--- Ei, rakkaani! Olen varma, ettei hän mene! Hän on luonasi niin kauan, kun toivot — ja sittenkin olisi hän ehkä, vaikket voisi häntä nähdä.</p><p>--- Ruth, minä luulin nähneeni hänet viime yönä — ja sitten hän muuttui äidiksi. Eihän äiti ole tullut?</p><p>--- Ei, kultaseni! Äitisi ei ole täällä. Ilmoitamme usein hänelle, miten voit, mutta hän tulee vaan siinä tapauksessa, jos sinä kovin toivot ja ikävöit, hän on niin heikko.</p><p>--- Mutta minä ikävöin häntä niin kovin; eikä hänen tarvitsisi viipyä kauan kerralla. Olisi niin hauskaa, jos hän tulisi. Kysytkö miss Longilta?</p><p>--- Kyllä, jos nyt koetat hiukan nukkua ennenkuin sinun on otettava lääkettä.</p><p class=" stretch-last-line ">Hän kääntyi ja koetti nukkua, mutta hän liikkui</p></div> </div>