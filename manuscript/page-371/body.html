<div class="leaf flex"><div class="inner justify"><p>--- Lizzie on hyvä kaikille, Duncan — olen niin kovin iloinen, että saan hänet sisarekseni.</p><p>--- Sitä toivon, rakas Ruth. Olen kovin kiitollinen tästä Jumalan johdatuksesta — ja muistakin. Olen oppinut paljon ja Lizzie opettaa minua enemmän.</p><p>--- Ja sinä opetat häntä, Duncan. Autatte toisianne ja minua myös.</p><p>--- Sinähän olet jo lopettanut koulusi, Ruth — sanoi hän hymyillen.</p><p>--- Ei, ei, se on vasta alussa. Päämääräni on vielä sangen kaukana. Mutta minä olen tänään päättänyt koettaa täydellä todella, enkä voi enää peräytyä, vaikka tahtoisinkin.</p><p>Hetken hiljaisuuden perästä sanoi Duncan:</p><p>--- Et ole vielä sanonut hyväksytkö valintaani tahi et.</p><p>--- Rakas Duncan — Ruth vastasi — olen siitä niin kiitollinen. Kaikki epäilys on haihtunut ja siunaus on meidän!</p></div> </div>