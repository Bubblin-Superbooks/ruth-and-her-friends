<div class="leaf flex"><div class="inner justify"><p class="no-indent  ">jos joku tulee vastaan.</p><p>--- Etkö luule minun näkevän aitojen yli, eikä täällä kulje muita, kun joku kärryillä.</p><p>--- Mutta minä olen aivan varma, ettemme pääsisi kärryjenkään ohi.</p><p>--- Ehkei juuri tässä, mutta veräjien kohdalla on leveämpää — ja niiden täytyy antaa tietä vaunuille.</p><p>Ruth katsoi parhaaksi olla vaiti.</p><p>--- Ehkä ne ovat menneet tiehensä, nehän muuttavat usein paikkaa, kuten tiedät.</p><p>--- Niin kyllä, mutta eilen ne vielä olivat, — ne ovat varmaankin etäämmällä.</p><p>Mutta mustalaisia ei näkynyt.</p><p>--- Sanoitko, että he olivat täällä eilen, Ted? Siinä tapauksessa näkisimme heidän tuliensa jätteitä.</p><p>--- No, en minä nyt ole ihan varma. Niin minä kuulin Johnin sanoneen, mutta lienen erehtynyt. Jatkakaamme matkaa.</p></div> </div>