<div class="leaf flex"><div class="inner justify"><p class="no-indent  ">Harding sanoo, että vaaleat lapset ovat kauniimmat.</p><p>--- Teidänhän piti kertoa, mitä se pieni, uusi tyttö teki näyttelyssä.</p><p>--- Niin, minä jo aivan unohdin! Hän on nuorin koulussa, ja sentähden pantiin hän tarjoomaan hedelmiä vieraille. Mutta ensiksi hän valitsi kaksi kauneinta omenaa ja piilotti ne erään kukkaruukun taa. Muutamat tytöt näkivät sen ja pitivät häntä silmällä saadakseen tietää, mikä hänellä oli tarkoituksena.</p><p>--- No, mikä oli?</p><p>--- Seuraavana aamuna näkivät he hänen ahtavan ne eräälle pienelle pojalle, joka lakasi katua suuren portin ulkopuolella. Hän otti ne hyvin varovasti, mutta Jane näki kaikki akkunasta ja kertoi sitten miss Longille.</p><p>--- Mitä sanoi miss Long?</p><p>--- Mitä, kutsui Ruthin luokseen ja torui häntä niin.</p><p>--- Mistä tiedätte, että hän torui häntä?</p><p class=" stretch-last-line ">--- Noo, kyllä, koskapa minä näin hänen tulevan miss</p></div> </div>