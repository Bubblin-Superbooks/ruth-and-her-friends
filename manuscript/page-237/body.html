<div class="leaf flex"><div class="inner justify"><p class="no-indent  ">puuhaa, ettei hän ehtinyt kun joskus kurkistamaan huoneeseen.</p><p>Ruth istui kärsivällisesti pienen suojattinsa vuoteen vieressä. Maggie tuskin kykeni ottamaan lääkkeitä, eikä Ruth siis voinut häiritä häntä omilla asioillaan. Ei, hän valmistautui odottamaan, kunnes Maggie paraneisi — ja jos ei — Ruth ei ajatellut loppuun sitä.</p><p>Vaikka miss Long väliin vuorotteli hänen kanssaan, tuntui tämä ensimäinen päivä sangen väsyttävältä, ja sitä seurasi monta samanlaista päivää.</p><p>Maggie houraili usein ja puhui Florasta ja Aiméesta, mutta kukasta ei<br>Ruth hänen kuullut mitään mainitsevan.</p><p>Kuume oli jonkun verran laskenut, mutta selvästi huomasi, ettei tohtori Martin ollut tyytyväinen taudinoireisiin. Mrs Ferguson lupasi tulla, jos tauti kääntyisi vaaralliseksi, vaikka hän olikin sairaaloinen.</p><p class=" stretch-last-line ">Useita päiviä kului eikä mitään muutosta näyttänyt</p></div> </div>