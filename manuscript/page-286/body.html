<div class="leaf flex"><div class="inner justify"><p class="no-indent  ">kelvatakseni seurattavaksi esimerkiksi.</p><p>--- Oletko viimeisinä luokallasi?</p><p>--- En aina, mutta se on vaan sattuma, kun minä ylenen. Toisinaan olen ensimäinen, mutta se ei tuota mitään iloa, sillä tunnen siten nöyryyttäväni poikia, jotka ehkä ovat kauan ahkerasti työskennelleet, kun minun edistymiseni on ollut aivan sattuma.</p><p>--- Ted — sanoi Ruth vakavasti — et kai unohtane pyytää apua?</p><p>--- Ei, Ruth, sitä en todellakaan unohda, mutta minä olen niin erilainen kuin muut. Rukoilen Jumalalta apua ja sitten unohdan sen, eivätkä rukoukseni näytä tulevan kuulluiksi — lisäsi hän surullisesti.</p><p>--- Tulevathan ne, koskapa sinä edelleen toivot parantuvasi. Mutta etkö voisi käyttää jotain keinoa, joka auttaisi? Jumala vastaa rukouksiimme siunaamalla ne välikappaleet, joita käytämme.</p><p>--- Mitä minä voisin tehdä?</p></div> </div>