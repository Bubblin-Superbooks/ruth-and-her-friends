<div class="leaf flex"><div class="inner justify"><p>--- Tietäisin mikä olisi avuksi <em>minulle</em>, mutta luullakseni sinä voit parhaiten itsellesi valita.</p><p>--- Mikä sitten?</p><p>--- Auttaisin itse jotain hyvin pientä poikaa. Etkö voisi saada käsiisi jotain sellaista? Lukisit hänen kanssaan ja sinun täytyisi olla hänelle hyvänä esimerkkinä.</p><p>--- Tiedätkös, Ruth, luulenpa, että se olisi hyvä keino — koetan sitä seuraavalla lukukaudella.</p><p>--- Ja eiköhän olisi hyvä lukea vaikkapa vaan puolituntinen päivässä, kunnes koulu alkaa, jotta tottuisit?</p><p>--- Luulen, ettei siitä tule mitään, jollei joku lue kanssani.</p><p>--- Minä kysyn Duncanilta. Viivymme vielä kymmenen päivää, ja sinä lähdet kouluun samaan aikaan, kun me matkastamme. Eikös tuo ole vene, joka tuolta tulee, Ted?</p></div> </div>