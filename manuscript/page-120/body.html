<div class="leaf flex"><div class="inner justify"><p class="no-indent  ">helmi! Anna minulle ohjakset William ja mene avaamaan valkea veräjä.</p><p>--- Se on auki, sir.</p><p>--- Sitten me menemme! Eläköön Taffy ja vapaus! Eikö ole ihanaa?</p><p>Aluksi Ruth oli vähän peloissaan, mutta kun hän näki kuinka varovasti<br>Ted ajoi, ja kuinka hiljainen ja säyseä Taffy oli, tyyntyi hän.</p><p>--- Mutta minne me menemme, kysyi hän, kun he olivat päässeet ulos valkeasta veräjästä ja kääntyivät vasemmalle.</p><p>--- Sanon sen nyt, mutta minä tahdoin hämmästyttää sinua — menemme tietäjän luo!</p><p>--- Tietäjän?</p><p class=" stretch-last-line ">--- Niin — miksei? Kuulin eilen, että Sandy Lanella on mustalaisia; on hauska ennustuttaa niillä. Mutta en ole selvillä siitä, ilmaisemmeko salaisuuden kotona heti,</p></div> </div>