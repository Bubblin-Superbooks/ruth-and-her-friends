<div class="leaf flex"><div class="inner justify"><p class="no-indent  ">Pelkään, että meillä on liian vähän aikaa.</p><p>Debby otti pöydältä vanhan nukkakantisen raamatun, avasi sen ja otti sieltä kellastuneen kirjeen, ohuelle ulkomaalaiselle paperille kirjoitetun.</p><p>--- En ole koskaan näyttänyt teille tätä kirjettä, mutta nyt toivon, että luette sen ääneen.</p><p>--- Onko se minun rakkaalta äidiltäni? Oi Debby, kiitos, että näytät sen minulle!</p><p>Hän alkoi lukea sitä vapisevalla äänellä. Toisinaan täytyi hänen keskeyttää, sillä silmät himmentyivät, eikä hän voinut eroittaa sanoja. Vihdoin pääsi hän loppuun. —</p><p>--- Debby, — sanoi hän — sinä olet nähnyt minun armaan isäni, kuten äiti toivoi. Olen iloinen siitä, sillä minä voin nyt puhua hänestä kanssasi, ei nyt, mutta sitten kun tulen takaisin. Onko sinulla muita kirjeitä, joita voit näyttää minulle?</p><p class=" stretch-last-line ">--- On yksi, rakas Alice, ja se on aivan erilainen, kuin</p></div> </div>