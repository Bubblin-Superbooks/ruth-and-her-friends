<div class="leaf flex"><div class="inner justify"><p class="no-indent  ">kiitos!</p><p>Ruth meni hakemaan Joea.</p><p>--- Tule, Joe, menkäämme Pollyn luo. Et voi olla pahoillasi isäsi tulosta kun näet heidät yhdessä. Tule!</p><p>He menivät. — Kuule — sanoi Ruth. Kaksi ääntä luki Herran rukousta, toinen hyvin heikko, toinen matala ja vapiseva.</p><p>He kuuntelivat rukouksen loppuun ja menivät sitten kyökkiin.</p><p>--- Niin, miss Ruth — sanoi Joe — olen iloinen nyt, että hän tuli; ehkä mekin tulemme paremmiksi tämän illan jälkeen. Isä on kovin muuttunut.</p><p>--- Varmaankin! Koeta nyt palkita hänelle Pollyn kadottaminen, ja ennen kaikkia, Joe, älä häntä halveksi. Hän on kuitenkin sinun isäsi, jota sinun tulee rakastaa.</p><p>--- Kunnioittamaan käsketään myös, miss Ruth!</p><p>--- Niin, nyt olet siihen velvollinen enemmän kuin koskaan ennen. Muista tuhlaajapoikaa, Joe!</p></div> </div>