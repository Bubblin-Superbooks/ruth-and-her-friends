<div class="leaf flex"><div class="inner justify"><p class="no-indent  ">ei sanonut mitään, mutta hänestä tuntui, kuin olisi hän tahtonut pusertaa jotain; ja Duncan näytti — ainakin hänen puolueellisen pikku siskonsa mielestä — sankarimaisemmalta myötä- kuin vastoinkäymisessään.</p><p>Paluumatkalla oli heillä tarpeeksi puheenainetta. Ja päivän vaivoista väsyneinä nukkuivat he seuraavan yön makeasti.</p><p>YHDEKSÄSTOISTA LUKU.</p><p>Venematka.</p><p>--- Jos viet Ruthin rantaan, Ted, niin tulemme ottamaan teidät sieltä veneellä.</p><p>--- Kyllä, sen teen! — vastasi Ted. Valter ja Duncan lähtivät hakemaan Dick-nimistä merimiestä, jonka kanssa he olivat olleet usein venematkoilla. Ruth ei kuitenkaan ollut koskaan mukana. Kun ilma nyt oli niin tyyni, oli Duncan antanut tuon kauan odotetun lupauksen.</p><p class=" stretch-last-line ">Määrätyllä ajalla lähti hän Tedin kanssa</p></div> </div>