<div class="leaf flex"><div class="inner justify"><p class="no-indent  ">Silloin alan minä alusta, kun sinä sitävastoin…</p><p>--- Ei, ei! Siihen saakka et saa odottaa, rakas Duncan. Sinun pitää oppia ennen; tiedän, että teet sen.</p><p>--- Auttoiko miss Long sinua, Ruth?</p><p>--- Kyllä osaksi, mutta erittäin Lizzie Spencer.</p><p>--- Kuka on Lizzie Spencer?</p><p>--- Hän oli vanhimpia koulutyttöjä silloin, kun minä tulin kouluun, mutta hän pääsi aikoja sitten ja matkusti Länsi-Intiaan, enkä minä ole hänestä kuullut mitään sen jälkeen.</p><p>Duncan lähetti Ruthin pois, kun oli jo myöhäinen, mutta itse istui hän avonaisen akkunan ääressä vielä kauan.</p><p class=" stretch-last-line ">Seuraavana päivänä oli Ruth hyvin aikaisin ylhäällä. Hän kävi ennen aamiaista sanomassa jäähyväiset valkoiselle veräjälle, merelle ja puistossa oleville mielipaikoilleen. Duncanin täytyi matkustaa kaupunkiin, joten hänen oli pakko luopua edeltäpäin</p></div> </div>