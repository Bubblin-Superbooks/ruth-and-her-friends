<div class="leaf flex"><div class="inner justify"><p class="no-indent  ">vahdiksi.<br>Älä anna kenenkään astua jalallansakaan portaisiin ennenkuin tohtori<br>tulee. Tiedän voivani luottaa sinuun.</p><p>--- Voitte varmaan! Oi, rakas miss Long, jospa hän ei parantuisikaan!</p><p>--- Meidän täytyy rukoilla, rakas Ruth — mutta tapahtukoon <em>hänen</em> tahtonsa!</p><p>Hän hiipi hiljaa portaita ylös, ja taas oli Ruth yksin. Tunti kului tunnin perästä. Palvelustyttö tuli tarjottimen kanssa ovelle, mutta Ruth viittasi, että hän veisi sen pois, peläten että pieninkin ääni voisi kuulua.</p><p>Ja tunnit kuluivat. Iltahämärä alkoi jo saapua, kun hän kuuli äänen, jota hän oli kauan odottanut. — Tuttu ovi avattiin. Ruth katsoi ulos. Tohtori Martin ja miss Long olivat portailla.</p><p class=" stretch-last-line ">--- Tulen muutaman tunnin kuluttua taas — kuuli hän tohtorin sanovan. Hän eli siis! Jumalan kiitos!</p></div> </div>