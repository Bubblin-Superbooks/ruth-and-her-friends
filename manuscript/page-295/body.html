<div class="leaf flex"><div class="inner justify"><p class="no-indent  ">voimansa. Duncan huomasi, että yritys oli vaarallinen, mutta se oli uskallettava, sillä se oli ainoa pelastuskeino. Hän silmäsi rannalle — ei apua näkyvissä. Ja jos olisi ollutkin, hän tuskin olisi sitä nähnyt sateen ja vaahdon läpi. Sanaa lausumatta tarttui hän Ruthin vyötäisiin ja hyppäsi kivelle, henkäsi silmänräpäyksen ja kokosi kaiken voimansa seuraavaan hyppyyn. Dick odotti tuskallisesti. Taas hyppy — hän seisoi Dickin rinnalla kuormineen. — Vie hänet kuivalle ja tule takaisin niin pian, kuin mahdollista.</p><p>--- Viekää hänet, sir, ja antakaa minun mennä auttamaan nuoria herroja.<br>--- Mutta Duncan oli jo veden peittämällä kalliolla.</p><p>Dick puoleksi kantoi, puoleksi laahusti kuormansa kuivalle ja palasi paikalleen.</p><p>Ruth ei voinut nähdä mitään, ja hänen tuskansa oli sanomatoin, kunnes<br>Ted, kiiveten ja taas kaatuen ehti hänen luokseen.</p></div> </div>