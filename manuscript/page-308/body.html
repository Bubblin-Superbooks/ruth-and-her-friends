<div class="leaf flex"><div class="inner justify"><p class="no-indent  ">olla yhdessä, vaan täytyy aina erota ja tavata ainoastaan taas erotaksemme?</p><p>--- Tultuani täysi-ikäiseksi lasken kouluvuoteni sinun matkojesi mukaan. Ne tulevat olemaan ainoat suuret tapaukset niiltä ajoilta. Mutta tapaamisemme ovat olleet niin hauskoja, että niiden takia olen poissaoloni unohtanut. Oi, kuinka Jumala on hyvä meille.</p><p>--- Ruth, sinun täytyy opettaa minua, kun tulen takaisin. Huomaan joka hetki, että sinä olet oppinut sitä, mitä minä en ole, ja sinä olet opettanut minut kaipaamaan samaa viisautta. <em>Tiedän</em>, että Jumala on hyvä, mutta en <em>tunne</em>, kuten sinä, Ruth, jokaisessa pikku asiassa hänen johtoansa.</p><p>--- Älä usko — sanoi Ruth liikutettuna, — oi, älä usko, että olen sitä vielä oppinut. Koetan vasta oppia sitä, kuten monia muitakin asioita.</p><p class=" stretch-last-line ">--- Opimme yhdessä, rakas Ruth, sitten kun tulen.</p></div> </div>