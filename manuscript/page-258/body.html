<div class="leaf flex"><div class="inner justify"><p class="no-indent  ">vaikka et sinä voi käsittää miten.</p><p>--- En sitä todellakaan voi. Olen varma, ettei etuhuoneessa ollut ketään, ja sitäpaitsi minä jätin hänet puutarhaan.</p><p>--- Hyvä, Ruth. Ainoa, mitä voit tehdä, on olla kärsivällinen, mutta sitähän ei minun tarvitse sinulle opettaa, pikemmin päinvastoin. — Ja nyt, Ruth, menemme katsomaan miten pojat onnistuvat. — Hän kiersi kätensä hänen vyötäisilleen ja melkein kantoi häntä kallioiden yli ja jyrkkää mäkeä ylös. Oli kovin hauskaa luottaa kokonaan hänen miehekkääseen voimaansa, jolla hän usein oli Valteria ihmetyttänyt, ja minkä johdosta tämä oli hänelle antanut lisänimen "hirveän väkevä Quasind."</p><p>Ennenkuin he ehtivät ampujain luo, kuulivat he Tedin iloisen naurun.<br>Nähtyään heidät juoksi hän heitä vastaan pakahtumaisillaan naurusta:</p></div> </div>