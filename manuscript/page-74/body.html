<div class="leaf flex"><div class="inner justify"><p>--- Duncanin sijastako?</p><p>--- Ei niin, mutta siten, että samalla miellytät <em>Häntä</em>, kuin Duncania; ja kun Duncan on poissa, on <em>Hän</em> läsnä; ja kun Duncan ei voi nähdä yrityksiäsi, <em>Hän</em> näkee, ja saat olla varma, että Hän pitää sinusta.</p><p>Hetken perästä Ruth sanoi:</p><p>--- Se on ainoa, jota Polly koettaa miellyttää, mutta minun täytyisi koettaa enemmän, koska <em>Hän</em> on antanut minulle silmät. — Hetken perästä hän lisäsi: — Tahdon koettaa, Lizzie. Jos voisin nyt heti tehdä jotain, en ehkä unohtaisi niin pian.</p><p>--- Ylpeyskö sinua äsken esti vastaamasta tytöille?</p><p>--- He eivät uskoneet minua, uskotko sinä, Lizzie?</p><p>--- Uskon. Tahdotko sanoa minulle?</p><p>--- Kyllä, sanon sen nyt: en ollut koskenut vihkoon, ja Janen hyllyä kysyin pannakseni sinne häneltä lainaamani kartan.</p><p>--- Sinun täytyy sanoa se heille, Ruth.</p></div> </div>