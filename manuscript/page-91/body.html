<div class="leaf flex"><div class="inner justify"><p>Mutta Debby pakoitti Alicen tulemaan ja istumaan polvelleen saadakseen selville, mikä suru oli vienyt hymyn hänen huuliltansa, tahi kääntääkseen hänen ajatuksensa toisaalle.</p><p>--- Kertokaa minulle palkinnosta, sanoi hän. Onko se joku kirja?</p><p>Nyt puhkesi suru ilmoille.</p><p>--- Ei se minun palkintoni ole, se on Ruthin. — Hän sen sai.</p><p>Hän puhui vihaisesti, mutta äkkiä kätki hän kasvonsa Debyn olkaa vasten ja itki katkerasti.</p><p>--- Oi, Debby, tiedän olevani paha, mutta en voi todellakaan auttaa sitä, että olen pahoillani. Olin niin varma — aivan varma!</p><p class=" stretch-last-line ">Mikä toi kyyneleet Debynkin silmiin? Ehkä ajatteli hän erästä toista tyttöä, jolla oli tapana tehdä samoin, kuin hän oli pahoillaan, tai ehkä ajatteli hän, että tämä ei ollut viimeinen eikä katkerin pettymys, minkä Alice sai</p></div> </div>