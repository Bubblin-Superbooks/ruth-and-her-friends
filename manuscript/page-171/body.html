<div class="leaf flex"><div class="inner justify"><p class="no-indent  ">täysikasvuista, jopa vanhustakin.</p><p>Keskustelun kestäessä katselivat pienet sisarukset ihmetellen toisiaan, sillä he eivät olleet niin tottuneet Ruthin kuvaannollisiin kertomuksiin, kuin Brownie, eivätkä aluksi ymmärtäneet niillä olevan mitään tarkoitusta. Mutta nyt soi kello, ja kaikki riensivät sisään.</p><p>--- Vihdoinkin voin lukea kirjeeni, ajatteli Ruth lähdettyään toisten luota, mutta ennenkuin hän ehti ovelle, saavutti hänet vanha ystävämme Jane Harding, joka näytti aivan täysikasvaneelta naiselta, ja jonka koulunkäynti oli päättyvä muutaman kuukauden kuluttua.</p><p>--- Ruth, huudahti hän, — tahdoin juuri tavata sinua! Tulin juuri sinua hakemaan!</p><p>Ruth-raukka! Ei vieläkään siis! Hän ei kuitenkaan näyttänyt ollenkaan kärsimättömältä.</p><p class=" stretch-last-line ">--- Huomenna on minun soitto vuoroni, ja mr</p></div> </div>