<div class="leaf flex"><div class="inner justify"><p>--- Ruth, sinun kertomuksillasi on aina joku erityinen tarkoitus, eikö ole? — kysyi Brownie.</p><p>--- Joskus — tällä ainakin. Mutta Alice saa puhua teille siitä, minun täytyy todellakin rientää nyt.</p><p>Ennenkuin hän ehti näkyvistä, saarrettiin Alice joka puolelta.</p><p>--- Alice, sanoi eräs. Luuletko, että Ruth kertoi tämän aivan omasta päästään.</p><p>--- Kyllä, olen kuullut hänen kertovan monta tällaista kertomusta.</p><p>--- Minä pidän tästä enemmän, kuin muista hänen kertomistaan, sanoi<br>Brownie — pidän niin paljon tarkoituksesta, Alice.</p><p>--- Ymmärrätkö sen oikein?</p><p>--- Toivoisin sinun selittävän minulle muutamia seikkoja. Mutta luulen tietäväni, kuka Aiméen opas oli — se oli Jesus, eikö ollut?</p><p class=" stretch-last-line ">--- Kyllä, mutta mitä se merkitsee, ettei Aimée näe</p></div> </div>