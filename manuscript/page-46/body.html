<div class="leaf flex"><div class="inner justify"><p class="no-indent  ">koettaa parantua siitä?</p><p>--- Kyllä, — tahdon alkaa tänään, jos autatte minua.</p><p>--- Teen, mitä voin, mutta sinun täytyy saada parempaa apua, kuin minun.</p><p>--- Minun täytyy pyytää Jumalan apua, sanoi Ruth hartaasti ja vakavasti.</p><p>--- Siunatkoon hän sinua Jesuksen tähden. Ja ystävällisesti suudellen lähetti miss Long Ruthin puutarhaan leikkimään.</p><p>Oli kaunis päivä, ja pian unohti hän huolensa, ja hän olisi tahtonut laulaa ja lentää kilpaa lintujen kera. Kaikki tytöt olivat ulkona; muutamat istuivat puiden varjossa kirjoineen tahi käsitöineen, toiset kävelivät, kaksi tahi kolme yhdessä, tuttavallisesti kieltään piesten. Miss Long ei malttanut olla myös tulematta. Hän seisoi puutarhan veräjällä juuri, kun Ruth juoksi yksin mielipolkuansa. Jane Harding tuli erään toisen tytön kera häntä vastaan, pysäytti hänet ja kysyi:</p></div> </div>