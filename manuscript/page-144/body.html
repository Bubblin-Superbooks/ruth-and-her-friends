<div class="leaf flex"><div class="inner justify"><p class="no-indent  ">niin, äiti?</p><p>--- Jos niin tahdot, mutta meidän täytyy sitä viivyttää niin paljon, kuin voimme sinun tähtesi.</p><p>--- Älkää minua ajatelko. Jos en jaksa olla joukossa, niin voinhan sen aikaa oleskella yksin yläkerrassa. Pidetään se ennen, kuin Ruth matkustaa, jos ei äiti vastusta.</p><p>--- Odottaako miss Long sinua koulun avauspäivänä, Ruth?</p><p>--- Lupasin tulla siksi. Siihen on viikko ensi keskiviikosta.</p><p>--- Silloin määräät ehkä tiistain, äiti, minulla on siihen hyvää aikaa vahvistua.</p><p>Niin päätettiin. Ja viikko kului kaikenmoisessa puuhassa niin nopeasti, että Ruth oikein ihmetteli.</p><p class=" stretch-last-line ">Hänestä oli kovin hauskaa tavata miss Longia, Alicea ja Lizzietä, mutta ikävä oli jättää Edvard ja Valter. Hän ei tiennyt oikein, kuka häntä nyt enimmän miellytti. Alice</p></div> </div>