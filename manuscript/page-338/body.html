<div class="leaf flex"><div class="inner justify"><p>--- Se on Ruth, vastasi hiljainen ääni.</p><p>--- Se on — mutta en pyydä teitä uskomaan häntä ilman todisteita.</p><p>--- Emme tarvitse mitään! sanoivat tytöt, mutta miss Long lähetti hakemaan Maggieta. Hän jatkoi: — Nyt lapseni, ette saa luulla että olen vihainen tai että syyttäisin teitä epäystävällisestä käytöksestä. Ruth ei halua, miksi siis minäkään haluaisin? Mutta haluan, että jos esittämäni todiste osoittaa teille, että olette tuominneet Ruthin liian hätäisesti, olkoon se opetuksena teille, että harkitsette tarkkaan seuraavalla kerralla. Jos Jumalan edessä omatuntonne sanoo teille, ettette ole toimineet sillä kristillisellä rakkaudella, josta olemme lukeneet, luvatkaa että tästä lähin uskotte heitä, jotka ovat aina osoittautuneet luottamuksen arvoisiksi.</p><p>Samassa Maggie juoksi puutarhan poikki miss Longin luo ja huudahti: —<br>Rakas miss Long, saanko kertoa heille kaiken?</p></div> </div>