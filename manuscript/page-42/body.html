<div class="leaf flex"><div class="inner justify"><p class="no-indent  ">vastatullut, Lizzie Spencer sanoi:</p><p>--- Älä unhoita Jane, että autan sinua vanhan historian tutkimuksen kirjoittamisessa.</p><p>--- Voi ei, Lizzie! En unhoita, ole varma, kiitoksia paljon!</p><p class=" stretch-last-line ">Lizzien lempeä sydän ja miellyttävä käytös olivat tehneet hänet kaikkien suosikiksi, mutta lapsellisen leikillisyyden ohessa oli hänessä myös luonteen lujuutta. Aikaiset koettelemukset olivat kypsyttäneet ja vahvistaneet hänen rakastettavaa, mutta ehkä liiaksi myöntyvää luonnettansa. Oman heikkouden tunto oli opettanut hänet turvaamaan mahtavaan auttajaan, jota hän rakasti todellisen kristityn rakkaudella. Hänen vaikutusvaltansa koulussa oli suurempi, kuin hän uskoikaan, sillä hän ei tiennyt, kuinka usein hänen lähestymisensä keskeytti ajattelemattomien lasten sopimattomat puheet. Onnellinen se koulu, ja onnellinen se opettaja, jonka vanhin oppilas on Lizzie</p></div> </div>