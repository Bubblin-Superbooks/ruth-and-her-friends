<div class="leaf flex"><div class="inner justify"><p>--- Ei, mutta siksi, että minä toivoisin sinun kasvavan hyväksi ja ymmärtäväiseksi naiseksi.</p><p>--- Tuleeko minusta sinulle parempi seuralainen sitten?</p><p>--- Kyllä, vaikka en minä sinua voi sen enempää rakastaa, ei, minä en voi, pikku Ruth.</p><p>--- Minä lähden, milloin täytyy lähteä?</p><p>--- Kahdeksan päivän perästä.</p><p>Hän oli hetkisen vaiti ja sanoi sitten: — Niin, minä lupaan sinulle.</p><p>--- Mitä, Ruth! Enhän ole sinua pyytänyt lupaamaan mitään.</p><p>--- Etkö? Sanoit, että toivoisit minun kasvavan hyväksi ja ymmärtäväiseksi naiseksi, tarkoitin, että minä lupaan sen. Mutta kuka sanoo minulle mitä se merkitsee — lisäsi hän hitaasti — sinäkö Duncan?</p><p class=" stretch-last-line ">--- Aikaa myöten saat sen vähitellen tietää, kun tulet suuremmaksi.</p></div> </div>