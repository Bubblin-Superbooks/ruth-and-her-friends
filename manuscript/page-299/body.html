<div class="leaf flex"><div class="inner justify"><h4>Kahdeskymmenes Luku.</h4><p class="  start-chapter">Viimeinen viikko Beachfieldissä.</p><p>Pelästymisestä ja kastumisesta ei ollut pahempia seurauksia. Valter oli hiukan väsynyt ja kärsi pään kipua. Eräänä iltapuolena, kun hän nukkui sohvalla — lady Douglas ja Ted olivat ulkona — sanoi Duncan hiljaa:</p><p>--- Ruth, sinä olet hyvin rohkea! Näytithän tässä tuonnoin veneessä aivan tyytyväiseltä — ihmettelen, ettet pelännyt yhtä paljon minun takiani, kuin minä sinun.</p><p>--- Pelkäsin aluksi kovin, mutta en sitten enää.</p></div> </div>