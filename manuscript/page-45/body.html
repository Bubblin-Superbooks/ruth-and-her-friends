<div class="leaf flex"><div class="inner justify"><p class="no-indent  ">mutta en koskaan <em>varastanut</em> siellä. Voi, kuinka olin niin paha! Mitä sanoo Duncan? Ja uudestaan kätki hän kasvonsa, uudestaan tulivat pidätetyt nyyhkytykset.</p><p>Kun hän oli hiukan tyyntynyt, sanoi miss Long hänen pehmeätä, mustaa tukkaansa silitellen:</p><p>--- Tyttäreni, ei saa tehdä vääryyttä itselleen, eihän ollut <em>tarkoituksesi varastaa</em>, Ruth?</p><p>--- Voi, ei, ei! Se ei ollut tarkoitus.</p><p>--- Silloin lapseni, teit sen ajattelemattomuudesta — äkkinäisestä sisäisestä pakosta — ymmärrätkö, mitä tarkoitan?</p><p>--- Kyllä, Duncan on sanonut — olen usein ennenkin tehnyt niin, miss<br>Long.</p><p>Miss Long voi tuskin olla hymyilemättä oppilaansa lapselliselle avomielisyydelle.</p><p class=" stretch-last-line ">--- Mutta ehkä et ole ennen huomannut, sanoi hän, — että siitä voi koitua sinulle ikävyyttä. Tahdotko</p></div> </div>