<div class="leaf flex"><div class="inner justify"><p class="no-indent  ">Spencerin kaltainen!</p><p>Keskustelu Ruth-raukan virheistä keskeytyi Lizzien läsnäolon ja miss Longin saapumisen takia. Kuitenkin sai Jane aamupäivän kuluessa tilaisuuden kertoa havaintonsa, mutta miss Longin vakava kasvojen ilme hämmensi hänet, eikä hän ollut oikein varma siitä, tarkoittiko se häntä vai sitä sangen <em>vakavaa</em> rikosta, jonka kertomisen hän piti velvollisuutenaan.</p><p>--- Odotan sinua huoneeseeni, kuiskasi miss Long Ruthin korvaan lähtiessään lukuhuoneesta.</p><p>Tyttönen seurasi heti opettajaansa perähuoneeseen, ja istui hänen viereensä saatuansa viittauksen. Vähän mietittyään sanoi miss Long:</p><p>--- Tahdon puhua kanssasi hiukan, Ruth.</p><p>Ihmetellen lapsi katseli häntä vastaamatta, ja hän jatkoi:</p><p>--- Ajattelitko ennen, kun kätkit ne omenat eilen?</p><p>--- En.</p></div> </div>