<div class="leaf flex"><div class="inner justify"><p class="no-indent  ">Kerran hän sanoi:</p><p>--- Flora, miksi et minua odottanut? En tahdo käydä yksin. Milloin se loppuu? Olen niin väsynyt ja janoinen myös. — Sitten muuttuneella äänellä: — äiti, ole hyvä ja anna vähän vettä!</p><p>Ruth antoi, mutta hän ei huomannut hoitajan vaihdosta. Jonkun ajan kuluttua tuli mrs Ferguson ja Ruth poistui. Hän astui koneellisesti ja tuli miss Longin kirjastohuoneeseen. Kuinka tyhjältä ja autiolta se näytti!</p><p>Ovikello soi — se oli tohtori Martin. Hän meni huoneeseen ja Ruth odotti häntä melkein henkeä vetämättä. Hän ei tullut, mutta miss Long tuli.</p><p class=" stretch-last-line ">--- Ruth — sanoi hän — tänään on ratkaiseva käänne taudissa. Tohtori<br>Martin odottaa kunnes hän herää — ja silloin tulee se tärkeä hetki.<br>Paljon riippuu siitä, ettei häntä häiritä ja minä jätän sinut</p></div> </div>