<div class="leaf flex"><div class="inner justify"><p class="no-indent  ">Mutta mr Taylorin mentyä tunsi hän pettymystä, sillä yhdenkään kasvoilla ei näkynyt iloista hymyä.</p><p>--- Kas niin, Ruth — sanoi Jane, — toivon, että olet tyytyväinen nyt.</p><p>--- Kyllä, enemmänkin, kuin tyytyväinen! En sitä odottanut.</p><p>--- Koetit kuitenkin kaikin voimin.</p><p>--- Luonnollisesti; kai me kaikki koetimme?</p><p>--- Ei sillä tavalla kuin sinä, toivon ma.</p><p>--- Jane, en ymmärrä sinua, viittailit jo silloin ja nyt taas — tekisit ystävällisemmin, jos sanoisit suoraan, mitä tarkoitat.</p><p>--- Tiedät hyvin, mitä tarkoitan — et tarvitse peloitella minua voimakkailla ja suorilla sanoillasi — kuten niitä nimität — sillä vakuutan, että ne ovat tehottomia.</p><p class=" stretch-last-line ">--- Vielä kerran Jane, pyydän, sano, mitä tarkoitat! Joku teistä sanonee kuitenkin — sanoi hän kääntyen</p></div> </div>