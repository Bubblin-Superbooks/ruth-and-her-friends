<div class="leaf flex"><div class="inner justify"><p class="no-indent  ">tahtoo sen, sanon minä!</p><p>Ruth vei kukan hänelle.</p><p>--- Niin, se on se, Ruth, mutta ota se pois — en tarvitse sitä; sinun pitää istuttaa se haudalle — älä pane sitä vaan kirjan väliin — se vahingoittaa sitä!</p><p>Ruth otti sen ja pani raamattunsa väliin, ja sinne se jäi moneksi vuodeksi.</p><p>Kun Maggie taas hetken perästä puhui, oli hän jälleen entisensä.</p><p>--- Ruth, sinäkö kerroit minulle Aiméesta? Oliko se vaan kertomus, vai onko se tapahtunut? En ole sitä voinut saada selville sen jälkeen kun sairastuin.</p><p>--- Se oli kertomus, rakas Maggie. Sinä pyysit minua kertomaan, ja minä keksin sen.</p><p>--- Mutta voiko se olla totta, Ruth?</p><p>--- Kyllä, se voi olla totta siinä merkityksessä, mitä se kuvasi.</p><p class=" stretch-last-line ">--- Niin, arvasin sen. Minusta on hyvä, että se on tosi.</p></div> </div>