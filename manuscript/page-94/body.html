<div class="leaf flex"><div class="inner justify"><p class="no-indent  ">että olin aikonut luopua siitä. Enkä minä sitä sano heille.</p><p>--- Ei, ei! Mutta minusta se ei tee mitään, tietäähän yksi kuitenkin sen, Alice.</p><p>Alice ymmärsi Debyn nöyrästä äänenpainosta, ketä hän tarkoitti.</p><p>--- Mutta en voi sitä auttaa, että toivoisin Ruthin tietävän sen. Hän on varmaan ihmetellyt, etten minä ilmoittanut iloani, kuten muut. En soisi, että hän pitäisi minua itsekkäänä. Tahtoisin, että hän pitäisi minusta enemmän. Luuletko, Debby, voivani puhua siitä Ruthille?</p><p class=" stretch-last-line ">--- Kyllä, ystäväiseni, mutta eikö olisi paras mennä nyt? — Debby asetti huolellisesti hatun Alicen päähän. Aluksi kulkivat he aivan hiljaa, mutta pian unohti Alice huolensa saadessaan vanhan ystävänsä vieraakseen, sillä miss Long oli jättänyt kirjastohuoneensa ja teehomman kokonaan Alicen huoleksi. Perille päästyä vei hän</p></div> </div>