<div class="leaf flex"><div class="inner justify"><p class="no-indent  ">minä toivon ja rukoilen — lisäsi hän — ettei teidän surunne olisi niin suuria, kuin minun. En kuitenkaan valita — ei, sitä en voi tehdä.</p><p>Ruthin mielestä kuvastui sokean kasvoilla melkein taivaallinen kirkkaus, joka valaisi nuo kalpeat, nöyrät kasvot.</p><p>--- Onko sinua koskaan syyttä epäilty, Polly? — kysyi hän hiljaa.</p><p>Hänen kasvonsa synkistyivät ja vasta hetkisen perästä hän vastasi: —<br>On, Ruth, yhden kerran.</p><p>--- Tuliko totuus ilmi?</p><p>--- Ei koskaan — eli ei ennen kuin se jo oli myöhäistä.</p><p>--- Kuinka, myöhäistä? Minä en ole utelias, hyvä Polly, mutta olisin niin iloinen jos kertoisit sen minulle.</p><p class=" stretch-last-line ">--- Se tapahtui sokeain kodissa. Se rouva, joka minut sinne toimitti, tuli erään kerran ja antoi johtajattarelle jotain rahoja. Ne jäivät pöydälle, ja kun johtajatar palasi</p></div> </div>