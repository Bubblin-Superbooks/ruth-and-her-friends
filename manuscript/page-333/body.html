<div class="leaf flex"><div class="inner justify"><p>--- Ja tiedätkö, se on minun antama, maksoin siitä puoli crownia ja äiti antoi lisäksi, kun minulla ei ollut enempää.</p><p>Ruth hymyili. Puoli crownia ei riittänyt pitkälle niin kauniin sormuksen hinnaksi.</p><p>--- Äitisi oli kovin ystävällinen. Sano hänelle, että pidän siitä paljon ja panen sille suuren arvon.</p><p>--- Sanon sen, Ruth, jos tahdot, vaikka minun oikeastaan olisi pitänyt antaa se omana lahjanani, puhumatta hänestä mitään.</p><p>Riisuutuminen kävi kovin hitaasti.</p><p>--- Nukutko nyt, Maggie?</p><p>--- Tahtoisin ensin tietää tuleeko Jane.</p><p>--- Sitä et nyt voi, sillä hän ei voi tulla ennenkuin myöhemmällä junalla. Jätä se nyt mielestäsi aamuun saakka.</p><p>Maggie kuiskasi: — Kyllä, mutta sanoisin sinulle erään asian, jos et heti menisi.</p></div> </div>