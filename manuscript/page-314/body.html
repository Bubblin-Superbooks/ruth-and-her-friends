<div class="leaf flex"><div class="inner justify"><p class="no-indent  ">syyttömänä. Polly sanoi, ettei hän ollut koskaan nähnyt isää niin nöyränä ja huomaavaisena, kuin nyt jättäessään hänet Joen huostaan. He olivat palanneet sieltä raskain mielin — Joe erittäin oli alakuloinen. Ja vaikka Polly hänen takiansa koetti pysytellä pystyssä, huomasi miss Long, että hän näytti kovin sairaalta ja väsyneeltä. Hän koetti kaikin keinoin lohduttaa häntä ja lupasi säännöllistä työtä Joelle.</p><p>--- Missä hän nyt on? — kysyi Ruth.</p><p>--- Hän meni kuulemaan, olisiko puutarhurilla työtä hänelle.</p><p>He tulivat iloisiksi kuulleessaan, että hän taas tahtoi ryhtyä työhön. Ja Pollylle oli suuri huojennus se, että miss Long antoi hänelle säännöllistä työtä, sillä silloin ei tarvitseisi pelätä laiskuutta seuraavia kiusauksia.</p><p>Miss Long meni erään samassa kujassa asuvan sairaan naisen luo ja jätti<br>Ruthin siksi aikaa Pollyn seuraan.</p></div> </div>