<div class="leaf flex"><div class="inner justify"><p>Se oli todellakin kova onni. Duncanin jousi oli paljon vaikeampi jännittää, kuin se, johon pojat olivat tottuneet, ja erittäinkin Valterin käsivarret olivat heikot.</p><p>--- Minä en siitä niin välitä — sanoi Valter — koska minulla ei ole voiton toivoa, ja minä voin tarjoutua merkitsijäksi, mutta olen pahoillani Tedin tähden.</p><p>--- Ted — sanoi Duncan — luulisitko voivasi jännittää minun jouseni?<br>Siinä tapauksessa voisimme olla yhdessä ja sinä voisit käyttää sitä.<br>Mutta ovatko nuolet mukana?</p><p>--- Kyllä, kaikki nuolet olivat korissa. Kiitos, Duncan, olen aika väkevä, jotta luulen voivani käsitellä sitä, tahtoisin koettaa nyt, saanko? Hän otti jousen esiin ja Duncan ihmetteli kuinka helposti hän sen jännitti.</p><p>--- Kas niin, Ted — sanoi Duncan — sinä olet todellakin väkevä. Mutta sinun pitää olla varovainen, ettet riko jousta. — Muutoin on se asia päätetty.</p></div> </div>