<div class="leaf flex"><div class="inner justify"><p class="no-indent  ">rikas — niin, hyvin rikas, sanoi hän. Se ajatuskin peloittaa minua. Miksi hän sen nyt juuri tänään sanoi?</p><p>--- Ehkä hän tahtoi sen sanoa itse, hän tiesi, ettette siitä nyt ylpeäksi tulisi.</p><p>--- Ylpeäksi! Oi, ei, se tekee minut nöyremmäksi, kuin osaan sanoakaan — että minä, joka olen aina ollut niin heikko — se surettaa minua. Jospa Ruth olisi nyt minun sijassani, Debby.</p><p>--- Ei kenelläkään muulla olisi sellaista syytä koettaa oikein käyttää näitä rahoja.</p><p>--- Mitä tarkoitat?</p><p>--- Niin, eivätkö ne ole teidän rakkaan isänne rahoja, ettekö tahdo koettaa käyttää niitä juuri niin, kun hän olisi käyttänyt.</p><p>--- Voi, kuinka iloinen olen, että ajattelit niin! Mutta enhän niitä saa vielä moneen vuoteen, ehkä en eläkään niin kauan, että ne saisin, Debby.</p><p class=" stretch-last-line ">--- Mutta teidän täytyy sillä aikaa oppia, kuinka ne</p></div> </div>