<div class="leaf flex"><div class="inner justify"><p class="no-indent  ">luvan Ruthille ja<br>Alicelle viettää sen, kuinka he halusivat.</p><p>Juuri ennen teeaikaa Ruth tapasi Alicen portaissa kävelylle lähdössä.</p><p>--- Olen menossa viettämään iltaa Debbyn kanssa, hän sanoi. Ruth sen sijaan aikoi viettää hiljaisen illan huoneessaan.</p><p>Vanha ystävämme Deborah Burton pystyi vielä käymään kappelissa aamuisin ja silloin tällöin kirkossa sunnuntaisin.</p><p>Tänä iltapäivänä Deborah istui mukavassa nojatuolissa vieressään pieni pyöreä pöytä ja sen päällä avattu raamattu.</p><p>Alice avasi oven hiljaa ja kurkisti sisään. Debbyn silmät olivat kiinni eikä hän kuullut vierastaan, mutta iloinen nauru sai hänet katsahtamaan ylös.</p><p class=" stretch-last-line ">--- Debby, Alice sanoi, — olen tullut teelle, mutta lähden pois ilman, ellet suostu istumaan tuolissasi</p></div> </div>