<div class="leaf flex"><div class="inner justify"><p class="no-indent  ">tarkoittaa?</p><p>--- Ei, ei, sanoi Ruth, — hän ei tiennyt, että aioitte mennä ajelemaan, mutta minä tiesin. Se oli aivan minun syyni, ja minä olen toivonut saavani pyytää sinulta anteeksi, mutta ethän sinä voi, Valter — ei, olen varma, ettet voi!</p><p>Mutta Valter kohotti hänen päätänsä ja suuteli häntä otsalle.</p><p>Pian kerrottiin tarkoin koko tapaus. Lady Douglas oli liian kiitollinen poikansa parantamisesta voidakseen olla vihainen rikollisille. Vihdoin Ted kysyi:</p><p>--- Mikä pelästytti Taffyn?</p><p>--- Se kulki aluksi hyvin, sanoi Valter, ja luulen, että minussa lopultakin on suurin syy. Me tulimme erään mustalaisleirin ohi — — —</p><p>--- Lyönpä vetoa, että ne olivat juuri samat, joita me etsimme Sandy<br>Lanessa, keskeytti Ted.</p></div> </div>