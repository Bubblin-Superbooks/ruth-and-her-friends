<div class="leaf flex"><div class="inner justify"><p class="no-indent  ">En tiennyt sinun olevan täällä, lisäsi Ted, — tulin hakemaan sinua, Ruth. Hetken perästä sanoi hän:</p><p>--- Tiesitkö, että he aikoivat ajaa tässä vaunussa?</p><p>Hän myönsi tuskin kuuluvasti.</p><p>--- Oi, Ruth, miksi et sanonut, että se oli rikki?</p><p>--- Sinähän kielsit, Ted.</p><p>--- Kielsinkö? Niin, nyt muistan — se oli siis minun syyni! — Ja hän peitti käsillään kasvonsa.</p><p>Kavioiden kopse havahdutti heidät, ja Ted huudahti: — Voi, lääkäri tulee vihdoinkin — Jumalan kiitos!</p><p>Lääkäri tuli huoneeseen ja Ted saattoi hänet sanaakaan lausumatta yläkertaan. Ruth jäi taas yksin. Hän ei voinut vielä oikein ajatella — ei ollut vielä varma, oliko syy hänen vai Tedin. Mutta hän rukoili vakavasti Valterin puolesta. Ja sitten tuli kyynelten vuoro. Samassa tuli lääkäri alas. Hän hypähti seisaalleen.</p><p>--- Voi, paraneeko Valter? Sanokaa, olkaa hyvä!</p><p class=" stretch-last-line ">--- Toivotaan, sanoi hän, — hän on virvonnut</p></div> </div>