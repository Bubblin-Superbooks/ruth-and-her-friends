<div class="leaf flex"><div class="inner justify"><p>--- Sallin, lapseni! Ja toivon, että saamme lupa-ajan kulumaan niin nopeasti, että hämmästytte.</p><p>--- Kuten silloin, kun avasit silmäsi sen pimeän kävelymatkan perästä,<br>Alice, sanoi Ruth.</p><p>Debby halusi kuulla siitä ja sitten Pollysta ja Joesta. Tunti kului niin äkkiä, etteivät he olleet ollenkaan ehtineet kotimatkaa ajatella, kun miss Long jo odotti portilla. Ruthin juostessa heti häntä vastaan sanoi Debby Alicelle:</p><p>--- Rakas Alice, teidän sijassanne antaisin minä Ruthin tarjota teen.</p><p>--- Minkätähden, Debby?</p><p>--- Osaksi sentähden, että hän on nuorin, mutta erittäin siksi, että se olisi epäitsekästä, ja minä tietäisin, että tahdotte tulla äitinne kaltaiseksi, Alice.</p><p class=" stretch-last-line ">--- Minä koetan — ja luovun siitä, Debby, jos se sinusta on parempi, vaikka, lisäsi hän hiljaa, — tule</p></div> </div>