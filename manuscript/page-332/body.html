<div class="leaf flex"><div class="inner justify"><p>--- Äiti toivoo, että pitäisit siitä, ja että se aina olisi sinulle muistona — — olen unohtanut ne sanat, rakas Ruth, — — kun hoidit minua ja kun äiti pitää sinusta ja minä pidän sinusta. — Ja hän riensi suutelemaan kyyneleen joka aikoi pudota Ruthin pitkistä silmäripseistä.</p><p>--- Saanko avata sen, Ruth, vai teetkö sen mieluummin itse?</p><p>--- Parempi on, että sinä teet sen, kultaseni.</p><p>Ennen kun Ruth ehti nähdä mitä siinä oli, koetti hän kaikin voimin tunkea sormusta hänen sormeensa, mutta se oi onnistunut.</p><p>--- No kuinka tyhmä minä olen! Sehän on väärä sormi! — Ja hän muutti sen.</p><p>--- Sopii ihan, Ruth — eikö se ole kaunis! Valitsin sen itse — tiesin sinun pitävän helmistä.</p><p>Ruth oli Maggienkin mielestä tarpeeksi iloinen lahjasta.</p></div> </div>