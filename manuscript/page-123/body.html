<div class="leaf flex"><div class="inner justify"><p>--- Eikö se ollut sadepisara, sanoi Ruth samassa. — Varmaan — taas!</p><p>--- Se oli harmillista! Todellakin tulee sade. Meidän täytyy kääntyä takaisin, Ruth.</p><p>--- Leveämmällä paikalla; tässä on liian ahdasta.</p><p>--- Katsotaan onko tässä liian kapeaa.</p><p>--- Ei, tässä ei voi kääntää, Ted! Aja vähän tuonnemmaksi, siellä on veräjä.</p><p>--- Minä sanon, että tässä on aivan tarpeeksi tilaa, kuinka voit olla niin itsepäinen. Eteenpäin, Taffy!</p><p>--- Varo! Me joudumme ojaan.</p><p>Raus! Raus!</p><p>--- Mitä <em>tämä</em> on, Ted?</p><p>Raus!</p><p>--- Kuule! Vaunu on varmaan rikki.</p><p>--- Ei hätää! Pääsimmehän ympäri. — Enkö sanonut, että tässä on tilaa kylliksi?</p><p>--- Toivoisin, että tarkastaisit, miten vaunun kävi.</p></div> </div>